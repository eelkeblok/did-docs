Systeemeisen
============
Bij *Drupal in a Day* ga je zelf aan de slag met een persoonlijke installatie
van Drupal. Hiervoor gaan we enkel gebruik maken van de web-interface van
Drupal. Er zijn daarbij twee mogelijkheden:

* Drupal is ge√Ønstalleerd op een server waar de organisator van jouw *Drupal in
  a Day* voor gezorgd heeft. Hiervoor moet je de beschikking hebben over een
  computer die voldoet aan de systeemeisen onder het kopje 
  [**Alleen webclient**](#alleen-webclient).
* Je installeert Drupal op dezelfde computer als waar je ook op werkt en waar je
  verbinding maakt met Drupal via de browser. Hiervoor moet je de beschikking
  hebben over een computer die voldoet aan de systeemeisen onder het kopje
  [**Webclient en webserver**](#webclient-en-webserver).

De organisator van je *Drupal in a Day* zal aangeven of je voor een van deze 
opties zelf moet zorgen. Het kan ook dat je zelf niks hoeft te regelen; in dat
geval zal ook de client-computer door de organisator worden geregeld). Over het
algemeen geldt dat wat je vooraf kunt doen mooi meegenomen is. Kom je er niet
uit, neem dan contact op met je organisator. Misschien kan hij of zij direct
helpen, of geeft aan dat er voor aanvang van de dag nog tijd is om problemen te
verhelpen.

Alleen webclient
----------------
Om verbinding te kunnen maken met je Drupal-installatie heb je een computer
nodig met een moderne web browser. Om het leuk te houden voor de vrijwilligers
die *Drupal in a Day* opzetten wordt er een beperkt aantal combinaties van
browsers getest. Over het algemeen kun je ervanuit gaan dat de laatste versie
van Chrome (of Chromium) of Firefox goed zal werken, ongeacht het platform
(Windows, Mac, Linux, ...). In alle gevallen geldt dat het om minimale versies
gaat, dus een hoger versie-nummer of meer geheugen is ook goed. Bekijk je
onderstaande eisen, dan valt je misschien op dat overal een minimum aan
werkgeheugen wordt gesteld. Hoewel de genoemde software mogelijk ook draait met
minder geheugen, is het sterk aan te bevelen om voldoende geheugen in je
computer te hebben omdat dat veel invloed heeft op hoe snel het systeem
aanvoelt. 4GB is een ondergrens.

### Mac
* macOS 10.13 (High Sierra) of hoger
* Safari 10.1 of Chrome 60.0 of hoger
* Minimaal 4 GB geheugen

### Windows
Beschik je niet over Chrome, dan kun je die downloaden op
https://www.google.nl/intl/nl/chrome/browser/.

* Windows 10
* Chrome 60.0 of hoger
* Minimaal 4 GB geheugen

### Linux
Maak je gebruik van Linux, dan gaan we ervanuit dat je meer dan gemiddeld je weg
weet met computers. Het is goed mogelijk dat je trainer minder goed thuis is in
Linux dan jijzelf. We stellen geen bepaalde eisen aan de distributie die je
gebruikt, wel aan jouw vaardigheid om ermee om te gaan (die moet voldoende
zijn). Wel raden we de volgende zaken aan.

* Chrome 60.0 of hoger
* Minimaal 4 GB geheugen

Webclient en webserver
----------------------
Wanneer je Drupal op dezelfde computer gaat installeren als waarop je gaat
werken, zijn er naast de systeemeisen uit de vorige sectie nog een aantal
aanvullende systeemeisen. Ben je bekend met het draaien van een website op je
eigen systeem, aarzel dan niet om je eigen oplossing hiervoor te gebruiken. Wij
raden de volgende componenten aan:

* PHP 7.0
* Webserver: Apache 2.4 of Nginx 1.1
* MySQL 5.5.3 (MariaDB 5.5.20, Percona 5.5.8) (met InnoDB-ondersteuning)

Heb je deze componenten (voor zover je weet) niet beschikbaar en/of zou je niet
weten wat je ermee moet, dan is er gelukkig een eenvoudige oplossing. Hiervoor
maken we gebruik van een virtual machine; we gaan daarvoor een Linux-
installatie op je computer installeren (meer hierover in de
installatiehandleiding). Je hebt hiervoor wel meer geheugen in je computer
nodig.

* 8 GB geheugen

Meer informatie over het installeren van de Drupal-installatie voor *Drupal in
a Day* vind je in de installatiehandleiding.
